#Lezione 2 - Introduzione al data mining

Il tutto è nato dalla presenza di data set enormi, che hanno portato dei problemi sia a livello di gestione dei dati, che nell'analisi efficace dei dati.

L'elevata dimensionalità dei dati porta un problema sia computazionale, che concettuale, dal momento che risulta più difficile trovare le correlazioni tra i dati. Sono pertanto necessarie strutture dati più complese come reti o alberi.

# Data mining

**Data mining**: attività di elaborazione in forma grafica o numerica di grandi raccolte o di flussi continui di dati con lo scopo di estrarre infomrazione utile a chi detiene i dati stessi.

L'informazione utile può essere caratterizzata come:

- il comportamento complessivo del fenomeno in esame, con l'obiettivo di costruire un modello globale a partire dai dati disponibili
- l'individuazione di particoalirità, ovvero delle caratteristiche specifiche di un piccolo insieme di dati.

Il data mining riguarda vari settori:

- l'informatica, per la gestione e il trattamento dei dati
- l'intelligenza artificiale, per la definzione di tecniche automatiche per il trattamento dell'informazione (machine learning)
- alla base di tutto c'è pero la statistica che viene applicata per trattare i dati.

## Complicanze

- Enorme quantità e dimensioni dei dati
- I dati vengono raccolti per scopi diversi da quelli per cui vengono analizzati. Generalmente vengono raccolgi per esigenze gestionali o simili e non per fini statistici (**ambito osservazionale**).
    - non esiste un **piano di campionamento** ma si ha a disposizione solo quello che si riesce ad osservare
    - i dati sono sporchi
    - molto spesso ci sono dei dati mancanti
- spesso si va alla ricerca di qualcosa, senza sapere che cosa e si trova comunque qualcosa.      
